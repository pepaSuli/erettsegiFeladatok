A legenda szerint néhány száz évvel ezelõtt egy átfázott angol íjász elhatározta, hogy kellemesebb módot választ a gyakorlásra a téli hónapokban. Letette íját, levágott a nyílvesszõjébõl, és elvonult a közeli pub kellemes melegébe és kényelmébe, ahol ügyességét úgy gyakorolta, hogy a lerövidített nyílvesszõket a falra akasztott farönkszeletbe dobta. Mellé állt egy másik íjász, aki megpróbált az elõzõnél jobb eredményt elérni, és ezzel megszületett a vetélkedés, a játék, a sport.
Az elsõ írásos feljegyzések között szerepel, hogy az azincourt-i csata idején 1415-ben az angol íjászok, valamint 1620-ban az elsõ angol kivándorlók az Újvilág felé hajózva a Mayflower fedélzetén a DARTS valamely formáját játszották. !! A kezdeti idõszakban a sport a brit civilizációval érintett területeken terjedt el. A ma érvényes szabályzatok alapját képezõ versenyszisztémát elsõ alkalommal - mint annyi más sportnál - Nagy-Britanniában dolgozták ki a XIX. század végén, és akkor alakultak az elsõ szervezetek és klubok is. Az elsõ brit nemzeti szövetség 1924-ben jött létre. Mivel elõtte sokan szerencsejátéknak tartották, ez a szervezet fogalmazta meg elõször, hogy DARTS sport egy olcsó, tiszta, ügyességi játék. 1928-tól egészen az ötvenes évekig a legjelentõsebb DARTS verseny a Londoni Sunday által szponzorált News of World volt.
!! A sport fejlõdése a hatvanas évek végén, a hetvenes évek elején jelentõsen felgyorsult; izgalmas, népszerû sporttá fejlõdött. A szinte robbanásszerû fejlõdésben - a sport alapvetõ tulajdonságából eredõ népszerûségen kívül - két tényezõ játszott fontos szerepet. Az egyik a technikai fejlõdés: a felszerelések gyártói képesek lettek a nyilakat wolfram ötvözetbõl készíteni, ami elõsegítette az eredmények jelentõs javulását. A másik, talán az elsõ tényezõnél fontosabb: 1973-ban Oliver A. Croft vezetésével alakult brit nemzeti szövetség a British Darts Organization (BDO) a televízió nyilvánossága elé vihette a DARTS sportot.
!! Nagy-Britannia területén jelenleg már több, mint 6,5 millió játékos versenyez rendszeresen. A Világ Darts Szövetségnek ma már 52 tagja van.
!! A DARTS sport népszerûsödésének újabb hatalmas lökést adott a játék gépesített változata, az úgynevezett soft darts játék. Itt a játék lényege nem változott, viszont a verseny menete leegyszerûsödött, hisz a játék levezetését a gép saját maga végzi el, látványosabbá és szórakoztatóbbá téve ezzel a játékot. Mára a világon számos cég gyárt soft gépet. Ennek köszönhetõen látványos, nagy érdeklõdést keltõ nemzetközi versenyek kerülnek megrendezésre, amelyek a média sport közvetítéseiben elõkelõ helyen szerepelnek. Ezáltal egyre több ember kap állandó információt a darts játékról, és kedvet ahhoz, hogy maga is elkezdjen játszani.
!! A darts játék egyre nagyobb ismertségének köszönhetõ, hogy 2001-ben az angol parlament hivatalosan is sporttá nyilvánította. Ezzel egyidõben megtörtént a darts olimpiai szakszövetségek közé történõ felvételének kérelme.

