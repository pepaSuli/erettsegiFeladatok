index.html

Fertõ tó
A Fertõ tó vagy röviden – fõleg a helybéliek által használt alakjában – Fertõ (németül Neusiedler See) Magyarország északnyugati határa mentén, Sopron közelében található tó.
A Fertõ tó Európa legnyugatabbra fekvõ sztyepptava és szikterülete. Területén Ausztria és Magyarország osztozik úgy, hogy nagyobbik része osztrák terület. Partvidéke a magyarországi Fertõ-Hanság Nemzeti Parkhoz és az ausztriai Neusiedler See–Seewinkel Nemzeti Parkhoz tartozik. A Fertõ-táj, és ennek részeként a Fertõ tó, a világörökség része. A Fertõ tó Közép-Európa harmadik legnagyobb állóvize, mintegy 20 ezer éves.
A Balaton után Közép-Európa második legkönnyebben felmelegedõ tava. Hõmérséklete nyaranta nem ritkán eléri a 30°C-ot.

tortenet.html

Történet
A Fertõ eredete és múltja sokat vitatott kérdés. Régészeti feltárások következtében tudjuk, hogy a tó környéke már az újkõkor óta lakott. A rómaiak Pelso, Pejso, illetve Peiso név alatt ismerték. A Pelso nevet a Balatonra is alkalmazták. A német Neusiedl (régebben Neusiedel) elnevezés a tatárjárás után betelepített német "vendégekre" (hospites) utal.
A 4. században állítólag Galerius császár kiszáríttatta, de csakhamar újra megtelt vízzel. A 14. században kisebb lehetett a jelenleginél. A közepe táján volt a legkeskenyebb, ahol vámot szedtek. Az a fertõi monda, hogy több község elöntése által Giletus fraknói herceg korában jött volna létre, teljesen alaptalan. A tó gyakori áradása és apadása több oklevélben is nyomon követhetõ.
A tónak a 19. században történõ kiszáradása volt a legnevezetesebb. 1855-ben vették észre, hogy a tó vize a rendes partjairól visszahúzódik. Eleinte igen lassan, majd szemmel láthatóan beljebb húzódott, míg 1866 júliusában teljesen eltûnt. A fennmaradt iszap annyira telítõdött vízzel, hogy veszélyes volt járni benne. A meder 1869-ig teljesen száraz volt, ezért felszántották és gazdasági épületek épültek benne. A kiszáradás oka a nagy szárazság volt, a tavat tápláló patakok vize is elapadt. A kiszáradás után belsejében sók keletkeztek, a szikpor különösen a keleti parton virágzott ki, ezt a lakók összesöpörték és szappant készítettek belõle. A kiszáradás alatt gyakran délibáb jelent meg.
A trianoni békeszerzõdéssel vált határmenti tóvá.

telepules.html

Települések
Magyarország
Sopron
Balf
Fertõrákos
Sarród
Fertõd
Fertõszéplak
Hegykõ
Fertõhomok
Hidegség
Fertõboz
Nagycenk

Ausztria
Mörbisch (Fertõmeggyes)
Rust(Ruszt)
Oggau (Oka)
Donnerkirchen (Fertõfehéregyháza)
Purbach (Feketeváros)
Breitenbrunn (Fertõszéleskút)
Winden (Sásony)
Jois (Nyulas)
Neusiedl am See (Nezsider)
Weiden (Védeny)
Podersdorf (Pátfalu)
Illmitz (Illmic)
Apethlon (Mosonbánfalva)
Pamhagen (Pomogy)
St. Andrä am Zicksee (Mosonszentandrás)