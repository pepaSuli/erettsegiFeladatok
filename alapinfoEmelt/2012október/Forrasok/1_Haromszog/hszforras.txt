Háromszögek
Az euklideszi geometriában háromszögnek többféle meghatározása terjedt el, melyek közül három a következő:
olyan sokszög, melynek három oldala, másként fogalmazva három csúcsa van
a síknak három egyenes szakasszal határolt része
a síknak három szakaszból álló záródó törtvonal által határolt része
Egy háromszögre, mely A, B és C csúcsokkal rendelkezik, írásban ABC jelöléssel is hivatkozhatunk. A háromszögek több szempont szerint is csoportosíthatók, melyek közül két csoportosítási lehetőség az alábbi:
a háromszög oldalainak egymáshoz viszonyított hossza szerint:
egyenlő oldalú háromszög, vagy szabályos háromszög:
minden oldala azonos hosszúságú
minden belső szöge 60°
egyenlő szárú háromszög
legalább két oldala azonos hosszúságú
két, az alapon fekvő belső szöge ugyanakkora
általános háromszög
minden oldala különböző hosszú
belső szögei különbözőek
a háromszög legnagyobb belső szögének mérete szerint:
derékszögű háromszög
van egy 90°-os belső szöge (egy derékszög)
tompaszögű háromszög
van egy 90°-nál nagyobb belső szöge (egy tompaszög)
hegyesszögű háromszög
mindhárom szöge 90°-nál kisebb (három hegyesszög)
Trigonometria
A matematika egy ága, mely a síkgeometriában a derékszögű háromszögek oldalai és szögei közötti összefüggésekkel foglalkozik. A gömbi háromszögeket a gömbi trigonometria tanulmányozza. A derékszögű háromszög oldalai és szögei közötti összefüggést a trigonometrikus függvények írják le, a trigonometria feladatai közé tartozik ezek tulajdonságainak vizsgálata és az ezeken alapuló számítások.
A háromszög-egyenlőtlenség tétele:
A trigonometria egyik tétele, melynek segítségével megállapítható, hogy három szakaszból lehet-e háromszöget szerkeszteni. A tétel szerint a háromszög bármely oldalának hossza kisebb a másik két oldal hosszának összegénél. Azaz:
Pitagorasz tétele:
Bármely derékszögű háromszög leghosszabb oldalának (átfogójának) négyzete megegyezik a másik két oldal (a befogók) négyzetösszegével. Tehát: ha egy háromszög derékszögű, akkor a leghosszabb oldalára emelt négyzet területe a másik két oldalra emelt négyzetek területének összegével egyenlő. A szokásos jelölésekkel:
A tétel szemléletes, grafikus bizonyítása:
Háromszögek területe:
Bármely háromszög területe kiszámítható valamely oldal és a hozzá tartozó magasság ismeretében. Ezen kívül egy háromszög területének kiszámítása elvégezhető csak az oldalhosszok ismeretében is a Hérón-képlet segítségével. Ezt az összefüggést valószínűleg Arkhimédész fedezte fel, de Hérón írásos munkájában jelent meg először.
