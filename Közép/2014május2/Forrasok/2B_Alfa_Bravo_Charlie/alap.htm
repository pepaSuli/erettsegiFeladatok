<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta http-equiv="Content-Type" content="text/html; charset=iso-8859-2">
</head>

<body>
<p>Alfa Bravo Charlie</p>
<p>A NATO fonetikus ábécé, vagy hivatalos nevén az IRSA (<i>International Radiotelephony 
  Spelling Alphabet</i>) a jelenleg legszélesebb körben használt és legelterjedtebb 
  betûzési rendszer az angol nyelvterületen. Elsõdlegesen azzal a céllal fejlesztették 
  ki és tették mindenekelõtt katonai távközlési szabvánnyá, hogy az élõszóban 
  váltott üzenetekben szereplõ betûk és számjegyek egyértelmûen, félreértést kizáróan 
  hangozzanak el. Másodlagos cél volt az ilyen jellegû kommunikáció egységesítése.</p>
<p>Egy köznapi beszélgetés során a szavak összekapcsolódása, a szövegkörnyezet 
  (kontextus) és a hangsúly is segítenek a hallottak értelmezésében és megértésében. 
  A beszélt nyelv számottevõ adattöbbletet (redundanciát) tartalmaz az egyes nyelvi 
  elemek, szavak önálló jelentésén felül, mely akkor is érthetõvé teszi a közlendõt, 
  ha a kommunikáló felek kiejtése, hallása nem kifogástalan, vagy a kommunikációs 
  közeg (pl. telefonvonal vagy rádiókapcsolat) minõsége kedvezõtlen. Ugyanakkor 
  adatok, rövidítések, koordináták, azonosító kódok és még számtalan 'értelmetlen' 
  beszédelem esetében e redundanciák hiányoznak, miközben azok egyértelmûsége, 
  pontossága kritikus lehet (repülésirányítás, hadvezetés, építõipar, stb.).</p>
<p>A NATO fonetikus ábécé olyan kódszavakkal reprezentálja az angol ábécé egyes 
  betûit, melynek ismerete, kiejtése és azonosítása egyértelmû a kommunikáció 
  résztvevõi számára, még azok eltérõ anyanyelvûsége esetében is. A kódszavak 
  annyira különbözõek, hogy félreérthetõségük esélye igen csekély.</p>
<p>Bár eredetileg katonai célra szánták, elterjedt és általánosan használttá vált 
  minden olyan területen, ahol az angol kommunikáció nyelve. Talán a legnagyobb 
  és legösszetettebb ilyen terület a nemzetközi légiközlekedés és légiforgalom 
  irányítás.</p>
<p>Érdekesség, hogy az A-betût reprezentáló Alfa és a J-betût reprezentáló Juliett 
  kódszavak nem angol írásmód szerint szerepelnek az ábécében. Ennek épp az az 
  oka, hogy nem angol anyanyelvû használók számára is egyértelmû legyen a kiejtés. 
  Az eredeti alpha írásmód a legtöbb európai nyelven nem f-ként ejtendõ lenne, 
  az angolokon kívül csak a franciák számára volna természetes. Az eredeti írásmód 
  szerinti Juliet pedig épp a franciák miatt nem mûködne jól, mert a francia szóvégi 
  egyszeres 't' néma.</p>
</body>
</html>
