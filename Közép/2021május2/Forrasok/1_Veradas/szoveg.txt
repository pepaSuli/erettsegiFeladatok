Magyar Vöröskereszt
    A Magyar Vöröskereszt 1939 óta vesz részt a vèradásszervezésben. Éves szinten 11–13 ezer véradóeseményt szervezünk. A vèradások szervezése mellett a véradók megbecsülése, a lakosság vèradásra buzdítása és a vèradás ügyének népszerűsítése is a mi feladatunk. A világ első és egyben legnagyobb humanitárius szervezetének (Nemzetközi Vöröskereszt) tagjaként, 1881 óta segítjük a rászorulókat idehaza és határainkon túl.
    A Magyar Vöröskereszt vèradás szervezési tevékenységét az Országos Vérellátó Szolgálattal való szakmai partnerségben végzi. A vèradás folyamatában az Országos Vérellátó Szolgálat munkatársai azok, akik leveszik a vért, majd a vèradás után elvégzik a kötelező vizsgálatokat és különböző vérkészítményeket állítanak elő. A vèradás pontos előfeltételeit is az OVSZ határozza meg szigorú orvos szakmai feltételeknek eleget téve. Az Országos Vérellátó Szolgálatról bővebb információ: www.ovsz.hu
A vèradásról
    Naponta mintegy 1800 véradót kell toboroznunk, hogy a biztonságos vérkészlet álljon rendelkezésre műtétekhez, baleseti sérültek ellátásához, vérkészítményekre, transzfúzióra szoruló betegek kezeléséhez.
    Egyetlen vèradással három betegen segíthetsz: a levett vérből plazmakészítmények, vörösvérsejt- és vérlemezke-koncentrátum készül. A vèradás a véradó egészségét is szolgálja, hiszen a kötelező tesztek elvégzése után nemcsak a vércsoportját ismerheted meg, a szűrővizsgálat kiterjed a HIV, a Hepatitisz-B, a Hepatitsz-C, a szifilisz kimutatására is.
Ki adhat vért?
Véradó lehet mindenki, aki:
egészségesnek érzi magát
az adatfelvételhez lakcímkártya, a személyi igazolványod és a TAJ-szám (ez lehet a TAJ-kártya{színes fénykép vagy fénymásolat is megfelelő}, a TAJ-számot tartalmazó irat, lelet, illetve a véradó általi bemondás is.) feltétlenül szükséges
rendelkezik a regisztrációhoz szükséges igazolványokkal, adatokkal (személyi vagy más fényképes igazolvány, lakcímkártya, TAJ-szám (első regisztrációkor eredeti vagy fénymásolt TAJ-kártya szükséges!), külföldi állampolgár esetén magyarországi lakcímet igazoló papír
elmúlt 18 éves, de még nincs 65 éves
testsúlya meghaladja az 50 kilogrammot
a tetoválás és a testékszer nem akadály, ha eltelt fél év, mióta elkészültek
A vèradás
Előtt
A vèradásra ne éhgyomorral jöjjön!
Vèradás előtt fogyasszon bőségesen alkoholmentes folyadékot!
Olyan ruhát vegyen fel, amely nem szorítja el a karját!
Hozza magával személyazonosításra alkalmas arcképes igazolványát, TAJ- és lakcímkártyáját!
Után
Pihenjen 5-10 percet a vérvételi ágyon, és karján szorítsa le a vérvétel helyét!
A nyomókötést hagyja fenn legalább 4 órán át!
Ha gyengének érzi magát, feküdjön le és pihenjen, amíg jobban nem lesz!
Budapesti Vérellátó központok
Nyitvatartás			Név	Cím
H-P	07:00	19:00	Közép-magyarországi RVK Intézet	1113. Budapest, Karolina út 19-21
H-P	08:00	14:00	Délpesti Területi Vérellátó Intézet	1204. Budapest, Köves út. 2-4
H-Cs P	08:00 08:00	15:00 13:00	Péterfy Területi Vérellátó Intézet	1078. Budapest, Péterfy S. u. 14.

Mi az irányított vèradás?
A vèradás azon formája, amikor célzottan, konkrét beteg részére történik az adományozás. Az OVSZ ebben az esetben kötelezően ahhoz a beteghez juttatja el a vérkészítményt, akit a véradó megjelöl. Amennyiben nem egyezik a vércsoportjuk, akkor az adományt egy vérkészítményre szoruló ismeretlen beteg kapja meg


Jelentkezés irányított vèradásra.
Igazolványainak átadásakor jeleznie kell, hogy irányított vèradás formájában szeretne vért adni. Ki kell töltenie egy rendelkező nyilatkozatot. Ehhez szüksége lesz a beteg adataira és a beteget ellátó intézmény nevére, városára és osztályára
