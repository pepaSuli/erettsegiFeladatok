Mi illik… 
A kenyeret az asztalnál sohasem harapjuk, mindig törjük. A kenyérszelet helye mindig a bal kezünknél van.
Ha a levesben hús vagy kolbász van, elõször kivesszük a ránk esõ részt, és aztán a levest rászedjük. A darabokat a levessel együtt fogyasztjuk, és nem tartalékoljuk a végére. A húsféléket késsel és villával esszük, kivéve a fasírtot. A fasírt evõeszköze a villa. A húst nem egyszerre vágjuk fel, hanem falatonként. Ha csontos a hús, a villánkkal megtámasztjuk, és a késsel levágjuk a húsdarabokat. Az aprószárnyasok csontját kézzel is megfoghatjuk.
A rizst csak villával esszük, a tejberizst és a tejbegrízt pedig kanállal. A gombócot is csak villával esszük. A kompótot kompótos tányéron tálalják, és innen kiskanállal fogyasztjuk. A magvakat nem köpködjük ki, hanem a kiskanál segítségével tesszük félre.
